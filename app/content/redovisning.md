Redovisning
====================================

Kmom01: PHP-baserade och MVC-inspirerade ramverk
------------------------------------------------

Anax var helt nytt för mig men jag har fått in MVC-biten lite tidigare då jag har lite erfarenhet av Symphonys MVC-ramverk. Jag har satt upp det tillsammans med composer och har då använt mig av Symphonys url router för snygga länkar ( då jag lagt upp projekt på nginx-server utan fulla rättigheter).
Jag tycker det var mycket intressant att testa det, man skulle kunna sitta och fördjupa sig mycket mer än vad jag hunnit med än. Jag har lekt och testat lite att lägga till en ny css-fil samt Google Fonts mestadels för att modifiera header-taggen.
Jag gillar att Anax använder autoloader och framförallt namespaces vilka jag har lite erfarenhet av i tidigare projekt. Man slipper hålla koll på sökvägar m.m. som ofta kan ta onödig tid i kodandet då man har stora strukturer.

När det gäller Markdown så kan jag säga att jag hittills inte är så förtjust i det. Jag känner att jag vill ha full koll på html-taggarna och indenteringen vilket jag inte får när jag använder Markdown.
Jag har tidigare använt mig av Smarty för att generera templates. På så sätt separerar jag php från html-taggarna och en utvecklare som enbart har koll på HTML men inte PHP kan enkelt redigera dessa sidor.

För den här uppgiften har jag suttit med Mac OS Maverick och PhpStorm som IDE. Tidigare har jag mestadels använt mig av Eclipse vilket jag tycker är helt ok och dessutom gratis men skaffade PhpStorm i vintras och jag älskar gränssnittet samt flertalet små detaljer ( tex föreslås filnamn för namespaces ) som gör att kodningen går snabbare. Man har ganska stort utrymme att anpassa PhpStorm så som man själv önskar.

När det gäller de avancerade begreppen vi läste om i kapitel4 så var det både mycket nytt samt sådant jag känner till sedan tidigare. Abstracta klasser, Interfaces, destructor samt felhantering med Exceptions har jag jobbat med tidigare.
Av sådana skäl som att det är kul och lärorikt att testa olika tekniker så har jag tidigare byggt en webbsida utan ramverk som kräver inlogg mot ett API, där jag byggde en klass där konstruktorn sköter hanteringen av inlogg mot API, en publik metod innehåller html-headern och destruktorn innehåller ( eller anropar en klassmetod) med footern och slut-taggen för html.
Klassen inkluderas sedan på de olika sidorna. Kanske helt fel sätt egentligen att använda detta på men roligt att få utforska lite.
Trait var nytt för mig och även om jag nosat väldigt lite på Interceptors så har jag mycket mer att lära där.

I det stora hela tycker jag att uppgiften var givande. Inget som jag direkt fastnade på men mycket som jag tidigare enbart nosat på men som jag fått mer insikt i nu.
Uppgiften ligger uppe på Github. Nu är jag väldigt taggad för att påbörja nästa uppgift!




